# Introduzione a `git`

## Motivazione

I sistemi per il controllo di versione (VCS, _version control system_) sono uno
strumento essenziale per lo sviluppo _software_: assistono lo sviluppatore nel
tener traccia del proprio lavoro, nel rilascio del codice scritto e nella
collaborazione con i colleghi. Nonostante la loro importanza, molti _curricula_
trattano l'argomento nello specifico addirittura solo all'ultimo anno di corso.
Le conseguenze includono sforzi inutili e un'esperienza complessiva ancora più
distante da quella lavorativa. Infine, viene a mancare la possibilità di
collaborare ai progetti che fanno uso di strumenti per il controllo di versione.

## Contenuti

Il laboratorio introduce al tema citando le problematiche che un VCS risolve e
usando come strumento Git, un VCS estremamente popolare, per il quale è lasciato
ampio spazio alla dimostrazione dal vivo. Per la totalità del laboratorio viene
stabilita una connessione `ssh` con una macchina di dipartimento, che fungerà
da ambiente di lavoro controllato per tutti gli studenti. In seguito, la
studentessa o lo studente:

1. fa uso di comandi di base di `git` (`init`, `add`, `status`, `commit`, `log`,
`branch`, `checkout`, `switch`) per la gestione di un progetto locale;
2. fa uso di specifici comandi di `git` (`remote`, `push`, `fetch`, `pull`,
`rebase`, `merge`) per la collaborazione remota.

## Requisiti e materiali

Prima del laboratorio, è richiesto:

- avere attivato il proprio utente di laboratorio dipartimentale;
- avere un _client_ per la connessione `ssh`;
- avere un profilo ad almeno un servizio di _hosting_ per progetti basati su
  `git`.

I materiali usati durante il laboratorio sono disponibili
[in rete](https://csunibo.github.io/lab).

## Relatori

- Luca Tagliavini
- Stefano Volpe

## Data, ora, luogo 

### Parte 1

Martedì 8 novembre 2022, ore 18:00, dipartimento di Matematica, Piazza di Porta
San Donato, aula Cremona (piano 4).

### Parte 2

TBD
