# Introduzione a `git`

## Motivazione

I sistemi per il controllo di versione (VCS, _version control system_) sono uno
strumento essenziale per lo sviluppo _software_. Se si affronta un qualsiasi
progetto di dimensioni non trascurabili senza di essi, si sta partendo fin da
subito da una posizione di evidente svantaggio. Ciononostante, molti _curricula_
trattano l'argomento nello specifico addirittura solo all'ultimo anno di corso.
Chi non è autodidatta in materia deve quindi affrontare la stragrande
maggioranza dei propri progetti (curriculari e personali) senza alcuna
preparazione su questo fronte. Le conseguenze includono sforzi inutili e
un'esperienza complessiva ancora più distante da quella lavorativa. Infine,
viene a mancare la possibilità di collaborare ai progetti proposti dalle proprie
colleghe e dai propri colleghi che fanno uso di strumenti per il controllo di
versione.

## Contenuti

Il laboratorio introduce al tema citando le problematiche che un VCS risolve e
fornisce una definizione di quest'ultimo. Durante il resto dell'attività, viene
stabilita una connessione `ssh` con una macchina di laboratorio, che fungerà da
ambiente di lavoro per tutta la durata del laboratorio. In seguito, la
studentessa o lo studente:
1. fa uso di comandi di base di `git` (`init`, `add`, `status`, `commit`, `log`,
`branch`, `checkout`, `switch`) per la gestione di un progetto locale;
2. fa uso di specifici comandi di `git` (`remote`, `push`, `fetch`, `pull`,
`merge`) per la collaborazione remota.

## Materiali

Prima del laboratorio, è richiesto:
- avere attivato il proprio utente di laboratorio dipartimentale;
- avere un _client_ per la connessione `ssh`.
I materiali usati durante il laboratorio sono disponibili
[in rete](https://csunibo.github.io/lab).

## Relatori

- Luca Tagliavini
- Stefano Volpe

## Data, ora, luogo 

Martedì 8 novembre 2022, ore 18:00, dipartimento di Matematica, Piazza di Porta
San Donato, aula Cremona (piano 4).
